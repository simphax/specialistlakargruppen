---
path: "/event-recorder"
order: 100
date: "2018-01-01"
shortTitle: "Event recorder"
title: "Event recorder - Zenicor EKG"
type: "service"
---

Du får med dig en liten apparat hem under ett par veckor upp till en månad och får själv ta EKG på morgonen och kvällen genom att lägga dina tummar på två elektroder. Du bär sedan med dig apparaten i en ficka eller väska och om du känner av hjärtklappning, yrsel eller andra symptom så tar du även då ett EKG.

Du skickar sedan ditt EKG via telefonnätet genom att trycka på en knapp så kan din läkare tolka ditt EKG under tiden som du har apparaten hemma. Denna undersökning passar dig som har besvär av hjärtklappning, yrsel, andfåddhet, svimningskänsla eller andra symptom som skulle kunna vara orsakade av en oregelbunden hjärtrytm av något slag men kan också användas för att utreda så kallade förmaksflimmer som är en rubbning i hjärtats rytm som kan komma och gå utan att ge några symptom.
